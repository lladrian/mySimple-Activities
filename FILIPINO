1)	       Sa panahon ng mga Katutubo, bago pa man dumating ang mga Kastila’y may sarili nang kalinangan o kultura ang Pilipinas. Mayroon nang sariling pamahalaan, may sariling batas, pananampalataya, sining, panitikan at wika. Ang mga bagay na ito ay napatunayan ng mga mananalasysay na kastilang na nakarating sa kapuluan. Isa na sa nagpatunay sa kalinangan ng Pilipinas si Padre Perdro Chirino sa kaniyang Relacion de las Islas Filipinas (1604). Sinabi niyang may sariling wika sa Pilipinas at ang mga naninirahan dito’y may sistema ng pagsulat na tinatawag na alibata. Sang-ayon din kay Padre Chirino, ang paraang pagsulat ng mga katutubo’y patindig, buhat sa itaas pababa at ang pagkakasunod- sunod ng mga talata ay buhat sa kaliwa, pakanan. Ang ginagamit na pinakapapel noon ay ang mga biyas ng kawayan, mga dahon ng palaspas o balat ng punongkahoy at ang pinakapanulat nila’y ang mga dulo ng matutulis na bakal o iyong tinatawag sa ngayong lanseta. Sa kasamaang palad, ang mga katibayan ng kanilang pagsulat noo’y hindi na matatagpuan sapagkat sinunog ng mga mananakop na Kastila dahil ang mga iyon daw ay gawa ng mga diyablo.

2)	       Sa panahon ng pananakop ng mga Kastila, tatlo ang naging pangunahing layunin ng mga Kastila sa pananakop sa ating bansa. Una, upang mapalaganap nila ang Katolosismo. Ikalawa ay pagpapalawak sa kanilang kapangyarihan sa pamamagitan ng pagpaparami ng mga sakop na mga bansa. Ikatlo ay ang paghahanap ng mga pampalasa(spices), yamang likas at mga hilaw na materyales upang matustusan ang mga pangangailangang pang-ekspedisyon. Sinira ng mga Kastila ang ilang mga nagawa ng mga Pilipino noon na may kinalaman sa kanilang “orihinal” na mitolohiya, at pinalitan ang mga ito ng mga rebulto ni Kristo at ng mga santo. Ang iba naman ay nakalagay lamang sa mga gamit na mabilis masira katulad ng mga kahoy kaya hindi ito tumagal. Kahit na ganito ang nangyari sa kasaysayan, marami pa ring paniniwala ang nanatili sa buhay at kultura ng mga Pilipino.

3)	     Sa panahon naman ng pagkamulat, pinahintulutan ng Hari ng España ang ganap na pagbubukas ng Maynila para sa kalakalang pandaigdigan. Bunga nito, pumasok sa ating bansa ang mga dayuhang mangangalakal at dito’y nagsipagtayo ng mga negosyo. Bukod ditto, naging Malaya ang ating bansang Pilipinas na makikipagkalakalan sa ibang bansa. Nahudyat ang mga ito ng pag-unlad ng agrikultura at industriya sa Pilipinas. 



